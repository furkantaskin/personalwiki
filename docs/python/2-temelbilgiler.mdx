---
sidebar_position: 2
custom_edit_url: null
description: "Temelde Programlama Nedir"
---

import Mermaid from '@theme/Mermaid';

# Gerçekten Nedir Bu Programlama Dili? 

Bu sektöre ilk defa adım atınca aslında birçoğumuz terminoloji ve olayların mantığından uzak kaldığımız için birçok defa tökezliyoruz. Bu yolda kimisi vazgeçerken kimisi yorulsa da devam ediyor. İşte bu süreçte elimizden tutacak birisinin olması her zaman önemli. Benim buradaki amacım ise programlama dili ve Python'ı gerçekten tanımak. 

Programlama dilinin bizim günlük hayattaki lisan ile hiçbir farkı yok. En özet hali ile insanlar ile makineler arasında (bunu sadece bilgisayar olarak kısıtlamak doğru olmaz) iletişimi sağlayan ve insanların oluşturduğu çeşitli mantıksal adımları - ki biz genelde bunlara algoritma diyoruz - bilgisayara aktarmada yardımcı olan bilgisayar dilidir. 

:::tip DİKKATE DEĞER

Burada farkındaysak bir bilgisayar dili terimi kullandık. Aslında bilgisayarlar ile sadece programlama dili ile iletişime geçmeyiz. Burada betik dilleri (örnek olarak PHP bir scripting language olarak geçer) veya komut dilleri (command language ki en bariz örneği shell veya nam-ı diğer kabuktur) gibi çok fazla seçenek vardır. Programlama dilleri, karakteristikleri ile burada diğer dillerden ayrılır. 

:::

Nota istinaden açıklamak gerekirse eğer geçmişten günümüze iletişim araçları değişkenlik gösterdi. Duman ve hiyeroglif gibi sayısız tür varken günümüzde kullanılan sözlü dil bunun bir parçası oldu. Programlama dili de bilgisayarla insanlar arasındaki iletişim kanallarından birisi olarak duruyor. Aslında günümüzdeki dillere de çok benzer. Kendi içerisinde bir syntax yapısı (bu bizim için grammar olarak düşünülebilir) ve belirli kurallar barındırır. Bizim bu süreçte karşılaşacağımız hataların birçoğu syntax hatası olacaktır. Bu tıpkı yeni bir dil öğrenirken yapılan hatalar veya anlatım bozuklukları gibidir. Bunda korkulacak herhangi bir şey olduğunu söyleyemeyiz. Biz bu hataları zamanla aşacağız ve elimizde olmasa da ileri dönemlerde bu hatalarla karşılaşsak da bunun sıklığını mümkün olan en düşük seviyeye getireceğiz.